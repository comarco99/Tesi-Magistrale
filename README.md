# Tesi-Magistrale
Tesi di laurea magistrale in Informatica, specializzazione Data Science &amp; Machine Learning.

## Abstract
La crescita continua del tasso di urbanizzazione nei Paesi Bassi rappresenta una
sfida significativa per le città della nazione. Esse infatti sono costantemente tenute ad
affrontare problematiche legate alla pianificazione urbana, la congestione del traffico,
la sicurezza pubblica e le esigenze energetiche.
Per far fronte a questa crescente tendenza, le amministrazioni comunali di Breda e
’s-Hertogenbosch hanno deciso di aderire al progetto Smart City Monitor, un’iniziativa data-driven, che coinvolge partner provenienti dall’industria e dal governo volta
a migliorare la qualità della vita dei cittadini.
Il seguente lavoro di tesi è stato svolto nel contesto del suddetto progetto, con l’obiettivo principale di analizzare dati real-time, provenienti dalle amministrazioni
comunali in esame, e implementare pipeline di addestramento automatico, scalabili
e generalizzabili, per modelli di Machine Learning applicati a serie temporali.
Questo è risultato nello sviluppo di modelli predittivi in grado di generare predizioni
in tempo reale di vari fenomeni critici in ambito Smart Cities.
I risultati ottenuti hanno mostrato performance generalmente accurate, indicando
l’efficacia di tale approccio per pianificare e ottimizzare la gestione delle città, in
particolare per affrontare problemi come la congestione del traffico pedonale e la
gestione della disponibilità di parcheggi.
